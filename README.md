# „Battleships“ - проектна задача по Визуелно Програмирање

## Изработен од: Никола Салтиров - 221231, Андреј Трајковски - 223255 && Андреј Бајалски - 221147

### 1. Краток опис на апликацијата:
Проектот „Battleships“ е базиран на истоимената стратешка игра, наменета за двајца играчи, каде целта е да се победи така што ќе се погодат и потопат сите бродови на противникот. Просторот за играње е поделен на два еднакви дела, а секој дел е поделен на одреден број полиња, во кои може да се наоѓа или да не се наоѓа противнички брод. Играта се игра така што најизменично напаѓа играчот (ти), па напаѓа компјутерот (AI), се додека не се потопат сите бродови на едниот играч (корисникот или компјутерот).

### 2. Упатство за користење на играта:

#### 2.1 Старт на апликацијата
![слика 1](https://github.com/AndrejT03/Battleships/assets/164937981/483bc87b-f61b-4059-a3d9-c81da9212bf5)
<p align="center"> слика 1</p>

На почетниот прозорец (слика 1), се појавува иницијална форма каде се појавува копче „START!“ каде се очекува потврда на корисниот дека сака да започне со играње на играта. Со клик на копчето започнува играта, така што се ажурира формата.

#### 2.2 Редење на бродови

![слика 2](https://github.com/AndrejT03/Battleships/assets/164937981/431d53e8-ceb5-4e66-a154-fae40040ae36)
<p align="center"> слика 2 </p> 

<p align="center">
    <img src="https://github.com/AndrejT03/Battleships/assets/164937981/66da1d45-7c6e-4cd5-ad9d-7a275b07a3df" alt="слика 2.1">
    <br>
    <span>Слика 2.1</span>
</p>

На формата (слика 2), од левата страна (слика 2.1), се покажува матрица 10х10 на која корисникот треба да намести 5 бродови (два со големина 2, два со големина 3 и еден со големина 4). Матрицата има имплементирана можност доколку корисникот се одлучи дека не е задоволен од позицијата на бродот, едноставно да го деселектира така што ќе кликне на било кое поле (од веќе поставениот брод). Секое поле има имплементирано функција така што при hover со маус, исто се затемнува бојата на истото. Исто така доколку има преклопување на бродовите (при поставување на нов брод) се покажува соодветна порака на корисникот и не дозволува да се постави бродот.

<p align="center">
    <img src="https://github.com/AndrejT03/Battleships/assets/164937981/a7fae530-4f49-4645-9256-8047608df30c" alt="слика 2.2">
    <br>
    <span>Слика 2.2</span>
</p>
Од десната страна на формата (слика 2.2) има копче „START“, 3 лабели и 2 групи на Radio-Buttons. Секоја од лабелите покажува бројка на тоа колку бродови се останати за поставување (првата покажува на бродовите со должина 2, втората на должина 3, а третата на должина 4) и истите се ажурираат со поставување на соодветен брод. Првата група на Радио-копчиња му овозможува на корисникот да слектира каков брод ќе поставува, а втората група му дава можност да одбере дали соодветниот брод ќе го постави хоризонтално или вертикално (оваа опција не е дозволена кога ќе биде селектирано брод со должина 4, бидејќи е коцка). Формата по автоматизам му овозможува на корисникот да внесува бродови со должина 2 хоризонтално, се додека корисникот не селектира друго копче. Кога ќе ги постави сите бродови (му се појавува соодветна порака - слика 2.3), а корисникот треба да кликне на копчето „START“ за да ја започне играта, во спротивно (доколку нема поставено ниту еден брод или ги нема поставено сите бродови) му се појавува порака која му укажува дека мора да ги постави сите бродови за да продолжи понатаму - слика 2.4.

<p align="center">
    <img width=30% src="https://github.com/AndrejT03/Battleships/assets/164937981/d6642b0e-e605-4d07-be6b-22eddc465622" alt="слика 2.3">
    <img width=30% src="https://github.com/AndrejT03/Battleships/assets/164937981/4559bd7c-de62-4a08-9f0b-e7601c1c587f" alt="слика 2.4">
    <br>
    <span>Слика 2.3 && 2.4</span>
</p>

#### 2.3 Самата игра

Со ажурирање на формата при клик на копчето старт од претходната форма, започнува играта. Самата игра има изглед: (слика 3)
<p align="center">
    <img src="https://github.com/AndrejT03/Battleships/assets/164937981/5a7e6755-783d-4886-bb2b-5b19f9e96ce8" alt="слика 3" />
    <span>Слика 3</span>
</p>
На формата се испишуваат две матрици, лабела, копче за нова игра и статус бар на дното на формата. Левата матрица ја претставува матрицата на противникот (AI), која со помош на Рандом генератор на броеви е исполнета со бродови и на истата не се покажуваат бродовите (работа на корисникот е да ги откриеме и погодиме). Десната матрица претставува матрицата што корисникот ја внесуваше со минатиот чекор, а истата ќе биде погодувана од страна на компјутерот (AI). Напаѓањето од страната на компјутерот се одвива на начинот на тоа што со помош на фунцкијата new Random(), се генерираат рандом бројки кои претставуваат позиции во матрицата и истите се погодуваат. При погодување на поле во матрицата може да се случат два настани: Погодок (Hit) и Промашување (Miss). При погодок (погоден дел од бродот) полето се бои црвено (слика 3.2), а при промашување (не е погоден брод) се бои сиво (слика 3.3), додека доколку полето не е нападнато ја има стандардната (сина) боја (слика 3.1).

<p align="center">
    <img width=30% src="https://github.com/AndrejT03/Battleships/assets/164937981/b3b0ba10-f4a1-4a84-82a5-58609e8da46b" alt="слика 3.1">
    <img width=30% src="https://github.com/AndrejT03/Battleships/assets/164937981/9ba34e95-c3b9-4fcb-8a2b-73165349c389" alt="слика 3.2">
    <img width=30% src="https://github.com/AndrejT03/Battleships/assets/164937981/cf02b158-9c82-4cd4-abe3-5e1fe5186a5d" alt="слика 3.3">
    <br>
    <span>Слика 3.1, 3.2 && 3.3</span>
</p>

Начинот на играње се одива на начин што прво напаѓа корисникот, па напаѓа компјутерот (AI). Кога напаѓа комјутерот, на корисникот не му е дозволено да напаѓа, се додека не заврши нападот на компјуерот. Истото важи и за компјутерот. Доколку корисникот погоди дел од бродот (полето се бои црвено и се зголемува бројот на погодоци) му се дава можност повторно да нападне се додека не промаши, а кога ќе промаши (се зголемува бројот на промашувања) и следен е компјутерот да напаѓа. Дали е негов ред да напаѓа, корисникот може да види преку лабелата (која се наоѓа над матрицата што треба да ја напаѓа) во која се испишува текст дали е негов ред (слика 4.1 и слика 4.2).

<p align="center">
    <img width=30% src="https://github.com/AndrejT03/Battleships/assets/164937981/e957980b-c321-4c42-a3ec-eb26101cbfb2" alt="слика 4.1">
    <img width=30% src="https://github.com/AndrejT03/Battleships/assets/164937981/9c95fdd3-83fc-48f3-995f-bc5a55f77261" alt="слика 4.2">
    <br>
    <span>Слика 4.1 && 4.2</span>
</p>

Играта корисникот ја игра се додека не се случат два настани: 1. Корисникот ги погоди сите бродови на компјутерот (AI) или 2. Компјутерот (AI) ги погоди сите бродови на корисникот. При настан 1 корисникот победува и соодветно му се покажува порака (слика 5.1). При настан 2 корисникот губи и соодветно му се покажува порака (слика 5.2).

<p align="center">
    <img width=30% src="https://github.com/AndrejT03/Battleships/assets/164937981/95da09f1-7930-466c-bbbc-383e5c8f131e" alt="слика 5.1">
    <img width=30% src="https://github.com/AndrejT03/Battleships/assets/164937981/28a1ce04-d437-4fd4-8d8d-56766da7140b" alt="слика 5.2">
    <br>
    <span>Слика 5.1 && 5.2</span>
</p>

На крај корисникот може да кликне на копчето „NEW GAME“ со што ќе се рестартира формата и ќе се започне нова игра (слика 1).

### 3. Користен код:
